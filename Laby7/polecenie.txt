Lab 7 - wątki POSIX
Zadanie zaliczeniowe (C, Linux):
Uwaga: za pozostawione w kodzie nieobsłużone (a obsługiwalne) ostrzeżenia (warnings) punktacja za rozwiązane zadanie będzie zmniejszana o 10%-20% (w zależności od ilości i znaczenia ostrzeżeń). Dla kompilatora gcc ostrzeżenia włączamy za pomocą opcji
-Wall

Zaimplementować wielowątkowy program szukający liczb pierwszych.
Podczas uruchomienia programu użytkownik podaje parametry:
- liczba wątków roboczych,
- dolny zakres przeszukiwania liczb pierwszych,
- górny zakres przeszukiwania liczb pierwszych.
Program ma dokonywać rozsądnego podziału przeszukiwanej przestrzeni liczb [dolny zakres; górny zakres] na zadaną liczbę wątków roboczych (każdy z wątków przeszukuje tylko przedzieloną mu pod-przestrzeń).
Liczby pierwsze znajdowane przez wątki mają być zapisywane do współdzielonego pliku (logu: w każdej linii ID wątku oraz znaleziona przez niego liczba pierwsza) oraz do współdzielonej zmiennej (jakaś struktura danych, np. tablica). Dostęp do współdzielonego pliku oraz współdzielonej zmiennej ma być synchronizowany.
Po zakończeniu pracy wszystkich wątków roboczych wątek główny wyświetla wszystkie znalezione liczby pierwsze w kolejności malejącej (od największej do najmniejszej) wraz ze statystyką ile liczb pierwszych znalazł każdy z wątków roboczych.
